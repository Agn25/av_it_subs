# Come affrontare la traduzione al meglio


## Risorse

Obbligatorie:
[[Linee guida]](https://drive.google.com/file/d/1IACZxWdk84rs81ElQ9OWws-aroQZDtxZ/view?usp=sharing)

Caldamente consigliate:
[[Telegram Web]](https://web.telegram.org), 
[[Telegram Desktop]](https://desktop.telegram.org/)


## Il workflow da adottare

Nell'attività di traduzione **il modo peggiore di procedere**, **da
non adottare**, consiste nel partire a testa bassa con la modifica
dei subs su GitHub, procedendo un sub alla volta, e non ascoltando il
video.

**Quello che viceversa si consiglia caldamente di fare è:**

* puntare il proprio browser all'url riportato a inizio file; questo è
  il link all'inizio dello spezzone di propria competenza:

  ![url inizio file](img/url_inizio_file.png)

* può essere davvero molto utile **stampare** (su carta riciclata) i
  sottotitoli, per poter avere un supporto utile per
  appunti/annotazioni ecc;
  
* **riascoltare più volte** l'audio, **scorrendo visivamente i sottotitoli**
  in contemporanea. Si consiglia di ascoltare anche un pezzo di video
  precedente e uno susseguente, per contesto;

* iniziare ad **abbozzare** punteggiatura, traduzione, e ad evidenziare
  *dubbi*;

* non esitare a **domandare/condividere eventuali dubbi** nella chat "AV:
  Traduttori e Revisori".  Alcuni suggerimenti su come farlo sono forniti
  nel seguito;

* una volta che abbiamo una idea compiuta della traduzione da
  effettuare *nella sua interezza* e abbiamo risolto eventuali dubbi,
  possiamo **procedere alla modifica** dei file;

* durante la modifica è possibile **lasciare una nota per i revisori**
  usando la medesima convenzione del testo in inglese. Vale la regola:
  tutto ciò che sta **dopo due cancelletti** è "informaticamente"
  ignorato. Ad esempio, questo è assolutamente ok:

	```
	3
	00:00:33,000 --> 00:00:49,000
	## SEPARATION OF CALVES
	## 
	## Per i revisori: qui nel dubbio tra XXX, YYY e ZZZ alla fine si è
	## adottato YYY andando per esclusione.
	## Infatti ...
	## 
	YYY
	```


## Ottenere aiuto
In caso di dubbi/difficoltà:

* per **aspetti linguistici** non esitare a chiedere un parere/aiuto al gruppo
  "AV: Traduttori e Revisori";
* per **aspetti informatici** contattami direttamente.

Nel prosieguo ci concentriamo sulla richiesta aiuto per *aspetti
linguistici*. 

La cosa migliore che tu possa fare (per aumentare la
facilità/probabilità/velocità di risposta) è un post dettagliato in "AV:
Traduttori e Revisori"che contenga:

* info sul punto di interesse (in YT ed eventualmente in GitHub);
* info sul dubbio/difficoltà.

Ad esempio (link fittizi):

```
Care/i, ho un dubbio su come tradurre nei pressi del sottotitolo 230 che
trovate qui:

https://youtu.be/cJ9kGZMbyVw?t=3455

e per il testo "fermo" qui: 

https://github.com/lbraglia/av_it_subs/blob/662b792247f56e3203d635d977658c7a6d7ef511/source/test_en.srt#L54

In particolar modo sono indeciso su ...

Grazie as usual
``` 

Per costruire un post del genere:

* serve ottenere i link ad un determinato punto in YouTube (ed
  eventualmente GitHub): questo verrà spiegato *in seguito*;
 
* può essere molto comodo scrivere tale post da PC mediante [Telegram
  Web](https://web.telegram.org) (e se ti trovi bene ti consiglio di
  provare [Telegram Desktop](https://desktop.telegram.org/)).


### Ottenere il link al *video* in un dato punto

Come detto, a inizio del file da tradurre vi è un url che ti porta in
prossimità dell'inizio dei tuoi sottotitoli. Dobbiamo ottenere
qualcosa del genere per il punto del dubbio. 

Per farlo posizionati in tale punto sul video (in quello con i
sottotitoli, non nell'originale), dopodiché clicca su "Condividi":

![yt_link1](img/yt_link1.png)

In seguito clicca su "Inizia da" (per fare iniziare il video dal punto
selezionato) e poi su "Copia" per ottenere il link:

![yt_link2](img/yt_link2.png)

Dopodiché potrai incollare l'url nel post di richiesta d'aiuto.


### Ottenere il link ai *subs* in un dato punto

Occorre visualizzare il file assegnato su GitHub (la schermata con la
matita ... *non* clicchiamo la matita perché non vogliamo effettuare
modifiche ora) e posizionarsi nei pressi del sottotitolo in questione (es
sottotitolo 23); clicchiamo sul numero della riga di interesse
(nell'esempio clicchiamo sul numero 35):

![gh_link1](img/gh_link1.png)

Ci compaiono tre puntini e la linea viene evidenziata. Clicchiamo
dunque sui tre puntini:

![gh_link2](img/gh_link2.png)

Dopodiché su copy permalink:

![gh_link3](img/gh_link3.png)

Analogamente, nel seguito, si potrà incollare l'url nel post di
richiesta d'aiuto.
