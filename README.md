# AV subs (IT)


Alcune indicazioni per testare il workflow proposto per le
traduzioni.

## Setup

Occorre innanzitutto creare (gratuitamente) un account GitHub (su
www.github.com, "Sign Up" e seguire la procedura sino a verificare la
mail).

Dopodiché loggarsi su GitHub e ...

## Istruzioni per i traduttori

1. aprire la pagina https://github.com/lbraglia/av_it_subs dove sono
   conservate le traduzioni. Se torna comodo la si può aggiungere ai
   preferiti;

2. aprire il file di interesse cliccando sopra al suo titolo: ad
  esempio, per fare prove di modifica, potete aprire (in un altro tab
  per comodità/continuare a leggere) il file `supercut.srt`. Questo è
  il file che avevo preparato a suo tempo quando la versione in
  italiano del video attuale ancora non c'era.  In futuro si potrebbe
  partire con `holding_non_vegan_accountable_2.srt`, una volta
  caricato;

3. cliccare sul pulsante matita (quello a destra dei bottoni `Raw` e `Blame`)
   per modificare il file;

4. fare le modifiche/tradurre. Se si vuole avere un sommario delle modifiche
   effettuate spostarsi nel tab `Preview changes`;

5. una volta terminata la modifica, scorrere in basso nella pagina,
   verso la sezione `Propose changes`: in `Update XX` dare un titolo
   alla modifica che si è fatta (es `Update Dairy`) e sotto aggiungere
   una eventuale descrizione/specifica (es `fixed typos`);

6. cliccare su `Propose Changes`, poi sul pulsante verde `Create Pull Request`
   e ancora `Create pull request`;

7. Fine!! Repeat da 1 per le prossime modifiche.

In seguito io accetterò le modifiche, che saranno così integrate nella
versione lavorata in maniera collaborativa.
Modifiche che impattino sulla sincronizzazione (ossia che vadano a
modificare i secondi) saranno guardate con grande sospetto :)

## Istruzioni per chi si occupa di sync

Se da un lato chi lavora alle traduzioni modifica tipicamente le
frasi, chi si occupa di sync modifica i secondi nei file `srt`.
Per questo aspetto serve un minimo di conoscenza di Git/GitHub; si
illustreranno gli step a breve, nel caso vi fosse interesse.


## Considerazioni sul workflow

Come pro vedo:

- si può lavorare tutti sullo stesso file contemporaneamente (anche se è
  *meglio suddividersi il lavoro*, es sulla base dei secondi del video,
  per evitare di duplicare lo sforzo di traduzione), rendendo il tutto
  più veloce;

- mi pare tutto sommato abbastanza semplice (per problemi ditemi): in
  particolare i traduttori possono limitarsi a fare "solamente" i
  traduttori - senza doversi preoccupare di altri aspetti
  (es informatici) - mentre altri che magari sono meno
  "prima scelta" in traduzione (come il sottoscritto) si possono
  focalizzare su questi ultimi;
  
- non serve software particolare, non problemi di formato file /
  sistemi operativi differenti, no file "volanti" inviati per mail.
